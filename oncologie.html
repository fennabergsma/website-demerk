<!DOCTYPE html>
<html lang="en">

<head>
<meta charset="UTF-8">
<meta name="author" content="Fenna Bergsma">
<link rel="icon" type="image/x-icon" href="favicon.ico">
<link rel="stylesheet" type="text/css" href="style.css">
<link href='https://fonts.googleapis.com/css?family=Roboto' rel='stylesheet'>
<title>Fysio De Merk</title>
</head>

<body>

<div id="oncologie">

<h1>Oncologische fysiotherapie</h1>
<p>Kanker en gevolgen van behandelingen voor deze ziekte hebben invloed op het hele lichamelijke systeem. Kankerpatiënten kunnen daardoor onder meer te maken krijgen met verminderde mobiliteit, verstoorde lichaamsbeleving, verminderde spierkracht, conditieverlies, spanningsklachten, pijn, ademhalingsproblemen, vermoeidheid, fibrose, huidveranderingen en contracturen. Daardoor kunnen er problemen ontstaan in het uitvoeren van het algemene dagelijkse leven, waarbij je kunt denken aan beperkingen in werk en/of hobby’s. De oncologie fysiotherapeut kan worden ingezet deze gevolgen van de ziekte te beperken in alle fasen: de curatieve fase (de herstelfase), de palliatieve fase en/of de terminale fase. Elke fase vereist een specifieke behandeling  door de oncologiefysiotherapeut, aangezien de behandeldoelen per fase verschillen.
Door screening en betere behandelmethoden krijgen kanker en de gevolgen van kanker steeds meer het karakter van een chronische ziekte. Dit heeft gevolgen voor het fysieke, psychische en sociale welbevinden. De patiënt moet op eigen wijze leren omgaan met de nieuwe situatie. De oncologiefysiotherapeut kan hierbij een ondersteunende rol vervullen of als coach in dit proces functioneren. </p>
<p>Binnen De Merk richt Floor zich op de behandeling van oncologiepatiënten. Floor heeft ook scholing gevolgd om oefengroepen met oncologiepatiënten te begeleiden.</p>

</div>

</body>
